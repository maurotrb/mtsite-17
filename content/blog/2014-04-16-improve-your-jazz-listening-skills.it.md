+++
title      = "Migliorare la tua capacità di ascolto del Jazz"
date       = "2014-04-16T00:08:59+02:00"
type       = "article"
etichette  = [ "MOCC", "edX", "Musica", "Jazz" ]
slug       = "migliorare-la-tua-capacita-di-ascolto-del-jazz"
+++

## Un MOOC sul Jazz dell'Università del Texas a Austin

Da gennaio a marzo 2014, ho seguito il corso [Jazz Appreciation](https://www.edx.org/course/utaustinx/utaustinx-ut-8-01x-jazz-appreciation-1149)
un [MOOC](http://en.wikipedia.org/wiki/Massive_open_online_course)
dell'Università del Texas a Austin. L'obiettivo del corso era di migliorare
"l'apprezzamento del jazz tramite lo sviluppo di una comprensione informata
e profonda dell'arte".
Mi è piaciuto molto seguire il corso e lo raccomando a tutti quelli interessati
al jazz. Una nuova sessione sarà probabilmente disponibile ad inizio 2015.

<!--more-->
## La mia esperianza con la musica jazz

Prima di tutto un po' di storia personale per mettere nel giusto contesto
la mia raccomandazione.

Non ho nessuna educazione musicale formale, ma ascolto vari tipi di musica:
classica, rock, pop. Qualche anno fa ho deciso di esplorare la musica jazz
per capire se poteva piacermi. Ho letto riviste e libri, ho ascoltato ai
dischi raccomandati, e ho piano piano iniziato a sviluppare un apprezzamento
per la musica e una preferenza per alcuni dei suoi stili.
Senza una educazione musicale, sapevo che non la stavo apprezzando in pieno,
ma non ero riuscito a trovate nessuna fonte di livello intermedio disponibile
facilmente: qualcosa che potesse spiegare il jazz più a fondo, ma senza
diventare troppo tecnica.

Poi, negli ultimi due anni, il fenomeno dei MOOC è esploso. Mi sono interessato
in questi corsi e ne ho seguiti alcuni sull'informatica e sulla statistica.
Quando ho visto il corso di jazz offerto da edX e ho letto il sommario dei contenuti
non ho avuto esitazioni: dovevo partecipare.

## Come è organizzato il corso

Il corso è descritto come "un introduzione a e una discussione dell'idioma del jazz,
enfatizzando le capacità di ascolto e comprensione del processo dell'improvvisazione.
Attenzione particolare sarà riservata al contributo musicale dei principali artisti
jazz attraverso la storia di questa musica".
Il corso ha una durata di 10 settimane, e ogni settimana si sono alcuni video su
uno specifico tema:

1. How Jazz Works
2. Developing Listening Skills: Hard Bop
3. Refining Listening Skills: Cool Jazz and Bebop
4. Bebop and Swing: The Classic Jazz Eras
5. Ellington and the Beginnings
6. Louis and Miles
7. Miles and Trane
8. Trane, Free Jazz, and Mingus
9. Keyboard Giants: Monk, Evans, Hancock, and Corea
10. Fusion and Stars of Today

Mentre la prima setimana introduce termini di base come forma, melodia, armonia,
sensazione ritmica, le settimane successive sviluppano gli stessi termini e altri
più avanzati, nel contesto della storia e degli stili del jazz.

Il professor Jeff Hellmer insegna in quasi tutti i video. Il suo stile è molto
rilassato. Spiega i concetti approfonditamente e con diverse ripetizioni per
farli comprendere bene. Usa spesso il piano per spiegare meglio una specifica
tecnica o un brano jazz.
È appassionato di jazz ed il suo entusiasmo rende la lezione molto interessante.

Ogni settimana sei introdotto ad uno stile jazz e ai principali artisti di quello
stile. Il professor Hellmer spiega non solo i dettagli tecnici, ma anche il contesto
storico e sociale degli anni in cui è nato lo stile. Anche più importante,
ogni nuovo stile è confrontato con quelli precedenti.

Se conosci già qualcosa sugli stili jazz, potrai renderti conto dal sommario
che l'ordine di presentazione non è strettamente cronologico:
l'_hard bop_ (50s) è presentato prima del _cool jazz_ e del _bebop_ (40s-50s),
dello _swing_ (30s-40s), e dell'_early jazz_ (20s).
Mentre all'inizio sembra un po' strano, penso che l'ordine sia stato scelto
per uno scopo pedagogico: prima gli stili, come l'_hard bop_ ed il _cool_,
con una struttura chiara e pochi strumenti, poi stili più "complessi" in termini
di virtuosismo (_bebop_) o numero di strumenti (_swing_).

La partecipazione al corso è valutata con una verifica settimanale (devi
confermare di avere guardato i video) e controllando i tuoi progressi nel
memorizzare i concetti spiegati con un sistema [SR](http://en.wikipedia.org/wiki/Spaced_repetition)
offeto da [Cerego](http://cerego.com). Avevo già usato in passato sistemi SR
come [Anki](http://ankisrs.net/) e [SuperMemo](http://www.supermemo.com/),
e penso che usare questi sistemi in un corso di apprezzamento musicale,
al posto dei soliti test settimanali, sia stata una grande idea.

## Cosa ho imparato e perché lo raccomando

Grazie a questo corso ho sicuramente migliorato le mie capacità di ascolto e
ho acqisito una comprensione migliore del tempo, ritmo, melodia, e armonia.
Inoltre sono stato introdotto a stili jazz e ad artisti che prima conoscevo
pochissimo.

Chiaramento questo corso non è sostitutivo di un corso di teoria o pratica
musicale. Se non hai una educazione musicale formale alcuni concetti si possono
solo imparare a livello di intuizione. Per esempio, puoi apprezzare l'improvvisaizone,
una della caratteristiche principali della musica jazz, ma probabilmente
non comprenderai pienamente come artisti che suonano insieme per la prima volta
possono improvvisare su una melodia predefinita e ottenere un risultato così
bello.

Voglio concludere raccomandando ancora questo corso. Se non conosci niente
del jazz, ma sei curioso e vorresti imparare qualcosa di questa musica,
o se ascolti regolarmente il jazz, ma non sei un esperto e non sai esattamente
perché ti piace... allora segui questo corso alla prossima sessione disponibile.
